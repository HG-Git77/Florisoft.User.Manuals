<img src="../../fslogo.png"/>

# FloriShop handleiding Shopping list

# Inhoudsopgave

[Inhoudsopgave](#inhoudsopgave)

[1 Inleiding](#inleiding)

[2 Webshop instellingen aanpassen voor de shopping list](#webshop-instellingen-aanpassen-voor-de-shopping-list)

[3 Historische orders toevoegen aan de shopping list](#3-historische-orders-toevoegen-aan-de-shopping-list)

[4 Werken met de shopping list](#4-werken-met-de-shopping-list)

[5 Orders toevoegen vanuit het Orderoverzicht](#5-orders-toevoegen-vanuit-het-orderoverzicht)

[6 Overige webshop add ons](#6-overige-webshop-add-ons)

# 1 Inleiding

Welkom bij de handleiding Shopping list van FloriShop. Deze add on geeft
klanten de mogelijkheid om historische bestellingen op een shopping list
te plaatsen en deze op een gemakkelijke manier (opnieuw) te bestellen.
De shopping list werkt als een soort boodschappen lijst die het kopen in
de webshop vergemakkelijkt.

De webshop heeft in veel gevallen een groot aanbod. Klanten kopen
tegenwoordig steeds selectiever. Vaak wil een klant meerdere keren
dezelfde bestelling plaatsen. Hier biedt de shopping list add on een
meerwaarde.

Voordat de shopping list gebruikt kan worden dienen er een aantal
webshop instellingen aangepast te worden. Deze instellingen zijn
beschreven in hoofdstuk twee.

De shopping list bestaat uit een aantal verschillende schermen met
bijbehorende instellingen/functies. Ieder scherm wordt beschreven in een
apart hoofdstuk.

Hoofdstuk drie beschrijft het Orders scherm. Dit is het eerste scherm
van de shopping list. Hierin is het mogelijk om één of meerdere
historische orders te selecteren die opgenomen dienen te worden op de
shopping list.

Hoofdstuk vier beschrijft het tweede scherm: de shopping list zelf. Hier
is een overzicht te vinden van alle artikelen op de huidige shopping
list. Artikelen kunnen van hieruit direct benaderd worden in zowel
voorraden als bestellijsten.

Hoofdstuk vijf beschrijft het Orderoverzicht. Dit is het vierde scherm
en laat een meer uitgebreide versie zien van de shopping list met
gedetailleerdere informatie van de verschillende artikelen zoals aantal
kolli, inhoud per kolli, etc.

Naast de shopping list add on bestaan er meer add ons met ieder een
eigen unieke functionaliteit. Hoofdstuk zes beschrijft een overzicht van
de functionaliteit van deze add ons.

**Let op: afbeeldingen in deze handleiding kunnen enigszins verschillen
van wat u op uw eigen scherm ziet.**

# Webshop instellingen aanpassen voor de shopping list

Voordat de shopping list actief wordt dienen er een aantal webshop
instellingen aangepast te worden. Deze instellingen worden hieronder
beschreven.

**Instelling Zoeken wijzigen**

1.  Log in op de webshop als beheer gebruiker.

2.  Open een tweede tabblad in de browser (nr. 2)

3.  Kopieer en plak de webshop URL vanuit het eerste tabblad (nr. 1) in
    het tweede tabblad. (nr. 2)

<img src=".Handleiding webshop add on Shopping List\media\image2.png" style="width:5.51119in;height:0.73969in" />

1.  Zorg ervoor dat de URL in de tweede tabblad (nr. 2) er hetzelfde
    uitziet zoals weergegeven bij nr. 3. En druk op Enter op het
    toetsenbord.

De Settings pagina van de webshop opent. Zie de afbeelding hieronder.

<img src=".Handleiding webshop add on Shopping List\media\image3.png" style="width:4.37092in;height:4.14583in" />

1.  Zoek op ‘voorraad’ in het ‘Section’ zoekveld. (nr. 4)

2.  Zoek op ‘ zoeken’ in het veld ‘Item’ zoekveld. (nr. 5)

<img src=".Handleiding webshop add on Shopping List\media\image4.png" style="width:5.80208in;height:3.68706in" />

1.  Klik op de instellingen VOORRAAD – ZOEKEN (nr. 6)

De in te stellen opties voor deze instelling openen in het Settings
venster. Zie de afbeelding op de volgende pagina.

1.  Scroll door de lijst met items in de keuzelijst ‘ Waarde’ en zoek
    naar Artikelnummer.

2.  Houdt de Control toets (Ctrl) op het toetsenbord ingedrukt en klik
    op Artikelnummer. (nr. 7) Geselecteerde waarden krijgen een blauwe
    achtergrondkleur.

> <img src=".Handleiding webshop add on Shopping List\media\image5.png" style="width:5.80208in;height:3.76765in" />

1.  Vul in het veld Password (nr. 8) het wachtwoord in voor het wijzigen
    van de instelling.

2.  Klik op de kop ‘Save’ (nr. 9) om de wijzigingen op te slaan. Het
    artikelnummer wordt toegevoegd aan de opties waarop gezocht kan
    worden in de webshop.

Wanneer de shopping list ook beschikbaar moet worden voor bestellijsten
moet deze instelling ook ingesteld worden voor de ‘Section’ bestel.
Herhaal hiervoor de stappen 5 t/m 11. Vul bij stap 5 ‘bestel’.

**Optioneel: instelling MaxAantalDagenOrderOverzicht instellen**

Het wijzigen van de instelling MaxAantalDagenOrderOverzicht bepaalt over
welke periode historische orders op de shopping list geplaatst kunnen
worden. Standaard staat deze waarde op 30. (30 dagen) Uiteraard is het
mogelijk om deze waarde aan te passen.

1.  Doorloop de stappen 1 t/m 4 zoals beschreven op pagina 4.

2.  Zoek in het veld ‘Item’ naar de setting maxdagenorderoverzicht
    (nr. 1) en open deze setting door erop te klikken. (nr. 2)

<img src=".Handleiding webshop add on Shopping List\media\image6.png" style="width:5.83333in;height:1.68017in" />

1.  Verander evt. de waarde in het veld achter ‘Waarde’.

2.  Sla de wijzigingen op zoals beschreven in de stappen 10 en 11 op de
    vorige pagina.


**Instelling PromptOrdersDialoog instellen**

Het wijzigen van de instelling PromptOrdersDialoog bepaalt of je direct
het ‘Orders’ scherm te zien krijgt wanneer er een voorraad geopend
wordt. Deze instelling kan aan of uit gezet worden. Bij ‘aan’ krijgt de
gebruiker direct het ‘Orders’ scherm te zien wanneer de klant een
voorraad opent.

1.  Doorloop de stappen 1 t/m 4 zoals beschreven op pagina 4.

2.  Zoek in het veld ‘Item’ naar de setting promptordersdialoog (nr. 1)
    en open deze setting door erop te klikken. (nr. 2)

<img src=".Handleiding webshop add on Shopping List\media\image7.png" style="width:5.6875in;height:1.75352in" />

1.  Zet de vink achter ‘Waarde’ aan of uit naargelang de instelling moet
    werken.

2.  Sla de wijzigingen op zoals beschreven in de stappen 10 en 11 op
    pagina 6.

# 3 Historische orders toevoegen aan de shopping list 

Het eerste scherm van de shopping list is het ‘Orders’ scherm. In dit
scherm kan men de keuze maken welke orders en gerelateerde producten
opgenomen dienen te worden in de shopping list.

Het scherm opent wanneer een gebruiker de eerste keer een voorraad opent
na het inloggen en de setting promptordersdialoog (zie vorige pagina)
‘aan’ staat. Hieronder wordt de werking van het ‘Orders’ scherm
beschreven.

1.  Log in op de webshop. Dit mag met ieder beschikbaar account.

2.  Open een willekeurige voorraad of bestellijst. Nu opent het ‘Orders’
    scherm. Zie onderstaande afbeelding.

<img src=".Handleiding webshop add on Shopping List\media\image8.png" style="width:3.10439in;height:4.42708in" />

1.  Selecteer de orders die op shopping list dienen te komen door een
    vinkje voor de betreffende order(s) te plaatsen. (nr. 1)

Wanneer een vink voor een order geplaatst wordt betekend dit dat alle
producten gerelateerd aan deze order op de shopping list terecht komen.

Iedere order kan open geklapt worden door op de pijl naast de order te
klikken. (nr. 2) Alle artikelen van deze order worden dan rechts
ingesprongen weergegeven onder het ordernummer. (nr. 3)

1.  Selecteer complete orders of één of meerdere artikelen van een order
    door vinken te plaatsen. (nr. 1)

2.  Klik op de knop ‘IMPORTEREN’ om de geselecteerde orders/producten op
    de shopping list te plaatsen.

# 4 Werken met de shopping list 

Het tweede scherm is de shopping list zelf. Dit scherm opent automatisch
aan de linkerkant van de webshop na het importeren van orders. (zie
hoofdstuk 3)

> <img src=".Handleiding webshop add on Shopping List\media\image9.png" style="width:3.72699in;height:4.39371in" />

<table>
<thead>
<tr class="header">
<th><strong>nr.</strong></th>
<th><strong>functie</strong></th>
</tr>
</thead>
<tbody>
<tr class="odd">
<td>1</td>
<td>Met het shopping list icoon kun je de lijst laten zien/verbergen.</td>
</tr>
<tr class="even">
<td>2</td>
<td>Gebruik dit zoekveld om te zoeken in de shopping list</td>
</tr>
<tr class="odd">
<td>3</td>
<td>Met de prullenbak iconen is het mogelijk om complete orders of losse artikelen van de shopping list te verwijderen.</td>
</tr>
<tr class="even">
<td>4</td>
<td>Klik op de naam van een artikel om het direct te openen in de betreffende voorraad of bestellijst.</td>
</tr>
<tr class="odd">
<td>5</td>
<td>Icoon om het Orders scherm te openen. Zie hoofdstuk drie voor de werking van dit scherm.</td>
</tr>
<tr class="even">
<td>6</td>
<td>Icoon om naar het orderoverzicht (zie hoofdstuk 5) te gaan.</td>
</tr>
</tbody>
</table>

# 5 Orders toevoegen vanuit het Orderoverzicht

Het laatste scherm gerelateerd aan de shopping list is het
Orderoverzicht. Dit scherm hoort technisch niet bij de shopping list add
on, maar kan gebruikt worden om orders en/of artikelen toe te voegen aan
de shopping list. Hieronder wordt beschreven hoe dit werkt.

1.  Klik op het icoon om het Orderoverzicht te openen. (nr. 1)

<img src=".Handleiding webshop add on Shopping List\media\image10.png" style="width:3.72699in;height:2.39354in" />

Het Orderoverzicht scherm opent. Zie afbeelding hieronder.

<img src=".Handleiding webshop add on Shopping List\media\image11.png" style="width:4.57986in;height:2.27083in" />

1.  Klik op het shopping list icoon naast een order (nr. 2) of een
    artikel binnen een order (nr. 3)

De geselecteerde artikelen worden toegevoegd aan de shopping list.

De shoppling list add on is bijzonder handig als geheugensteun voor de
webshop en helpt bij het snel navigeren naar bepaalde artikelen binnen
de shop. Dit vereenvoudigt het koopproces aanzienlijk.

# 6 Overige webshop add ons

Enthousiast over de shopping list? De webshop heeft nog meer
interessante uitbreidingsmogelijkheden in de vorm van add ons. Hieronder
volgt een korte beschrijving van alle beschikbare add ons.

**FloriShop Analyse**    
Met de FloriShop add-on Analyse wordt e-commerce data verzonden naar
Google Analytics. Voorbeelden van doorgestuurde informatie (niet
exclusief) zijn:

-   Toegevoegde producten aan de winkelmand

-   Verwijderde producten uit winkelmand

-   Aantallen afgeronde kopen

Deze data wordt ingeladen in de datalayer van Google Tag manager. Het is
dus nodig om Google Analytics via Tag Manager te gebruiken.

**FloriShop CMS**  
Met de lancering van de FloriShop add on CMS, brengt Florisoft uw
website en webshop samen tot één platform. Hiermee kunt u tevens klanten
voorzien van bedrijfsinformatie alsmede de mogelijkheid om direct te
shoppen in de webshop.

Het beheer van deze website is ondergebracht in een uitgebreid CMS
systeem met online beheermogelijkheid.

**FloriShop Credit**  
De Credit add on binnen FloriShop is ontwikkeld om de gebruiker een
makkelijke manier te bieden voor het crediteren van artikelen aan de
hand van een stapsgewijs proces waarbij de meeste informatie al
beschikbaar is en alleen nog aangevuld dient te worden. Naast het feit
dat het makkelijker is voor de gebruiker, is er ook minder
administratieve inspanning vereist, omdat het proces volledig
automatisch verwerkt wordt.

Bij het voltooien van een aanvraag worden er mails verstuurd naar de
adressen die ingesteld zijn binnen Florisoft met behulp van een
professioneel ogende lay-out.

De credit aanvragen zijn na het voltooien van de aanvraag zichtbaar in
het accorderen scherm binnen Florisoft en kunnen hier beoordeeld worden.

**FloriShop Dashboard (CMS add on is verplicht)**  
Met de add on Dashboard kan FloriShop worden gebruikt als een
waardevolle bron van relevante bedrijf kritische informatie. Denk
hierbij aan verkoopcijfers per tijdseenheid, omzet, aantal kopende
klanten op de webshop, geannuleerde kopen, voorraden en vele andere
soorten informatie.

In principe kan alle informatie in de database via verschillende soorten
weergaven beschikbaar worden gemaakt in een dashboard. Denk aan cirkel-
en staafdiagrammen, lijngrafieken, meters en tabellen. De dashboard add
on wordt veel gebruikt op de werkvloer om de prestaties van een bepaald
proces te meten, zoals het aantal gepikte orders of ingepakte dozen.

Deze add-on wordt compleet met bijbehorende hardware geleverd. Het is
een bijzondere manier om inzicht te krijgen in de prestaties van zowel
het bedrijf als het gedrag van de klant.

**FloriShop App**

De FloriShop App add on maakt de webshop beschikbaar als een Android- of
Apple-app die klanten kunnen downloaden uit de bijbehorende app stores
van beide bedrijven. Met deze app staat de webshop nog dichter bij uw
klant: zij kunnen in hun eigen tijd kopen, waar ze zich ook bevinden.

De app is ook een uitstekende manier om nog meer naamsbekendheid te
creëren; de app wordt gepubliceerd in de Google Play Store en de App
Store met de naam en het logo van het bedrijf. Hierdoor kunnen
potentiële klanten de app overal ter wereld downloaden.

Er is ook een mogelijkheid om de app aan te bieden aan klanten als een
shop in shop-principe. Uw voorraad zal zichtbaar zijn in de app, maar de
vormgeving en gegevens binnen de app zullen zichtbaar zijn onder de naam
van uw klant met een eigen logo en inlogscherm.

**FloriShop FloriGrow**  
De add on FloriGrow geeft inzicht in de opbrengt en afschrijving van
een kwekerij binnen een bepaalde periode. Met FloriGrow heeft u altijd
alle informatie die nodig is binnen handbereik.

FloriGrow is een succesvol softwarepakket dat speciaal is ontwikkeld
voor kwekers. Deze professionele en eenvoudig te gebruiken software
geeft het bedrijf meer inzicht geven in de stand van zaken. Eigen
servers en verschillende softwarepakketten zijn verleden tijd. FloriGrow
ontzorgt volledig. Wil je met andere pakketten werken? Geen probleem:
FloriGrow heeft uitstekende exportmogelijkheden. FloriGrow ondersteunt
de volgende functies:

-   Importeren van oogst

-   Voorspellen van oogstopbrengst

-   Sorteren

-   Voorraadbeheer

-   Klant verdelingen & order picken

-   Verkopen en pre-ordes

-   Facturatie, paklijst en consolidatie

-   Elektronische productinformatie met behulp van EKT

-   Beleidsinformatie

-   Omzet- en voordeelberekening

-   Exporteer verbindingen naar externe software zoals accountancy

**FloriShop Mobile Photo**  
De add on Mobile Photo maakt het mogelijk om foto's handmatig te
koppelen aan producten in de webshop, zowel voor voorraad- als
bestelpartijen. Soms worden foto's van externe bronnen niet correct
geladen op de webshop. Deze add on lost dit probleem op. U kunt eigen
foto's maken en koppelen.

Voor voorraad partijen is het ook mogelijk om de foto te verwerken met
de fotostudio in Florisoft. Hiermee zijn de afmetingen aan te passen en
watermerken toe te toevoegen. Met de add on Mobile Photo is het zelfs
mogelijk om een foto rechtstreeks met een smartphone te maken en deze
aan een product te koppelen.

**FloriShop Payment Gateway**  
Om een webshop compleet te maken, kan een betalingsmodule (payment
gateway) worden gekoppeld, zodat klanten openstaande posten kunnen
betalen voordat ze nieuwe aankopen doen. De regels kunnen volledig
worden beheerd vanuit het Florisoft pakket, bijvoorbeeld de maximale
kredietlimiet, hoe oud de oudste open post kan zijn of het maximale
aantal openstaande facturen.

Deze add-on maakt het voor de klant mogelijk om in de webshop een
betaling uit te voeren met behulp van een externe betaalprovider.
Onderstaande providers worden in ieder geval die in elk geval door deze
gateway worden ondersteund:

-   OmniKassa

-   SagePay

-   Multisafepay

-   Buckaroo

Andere aanbieders kunnen in overleg ook worden ondersteund.

**FloriShop Sales** 
De FloriShop add-on Sales biedt accountmanagers de mogelijkheid om in
samenwerking met de klant de webshop optimaal te gebruiken.
Functionaliteit die voorheen alleen in Florisoft beschikbaar was, wordt
nu ook via de webshop beschikbaar gesteld. Dit levert de volgende
voordelen op:

-   De FloriShop-verkoopfunctionaliteit is veel beter toegankelijk via
    de webshop. (thuis, onderweg, op kantoor, apparaat onafhankelijk,
    geen verbinding met een externe desktop vereist)

-   De accountmanager krijgt meer inzicht in de klant en zijn
    koopgedrag.

-   De accountmanager kan eenvoudig aankopen doen voor zijn klanten. De
    klant kan beter worden bediend met aanbiedingen.

Deze add on is nog in ontwikkeling. Debiteurenbeheer, biedingsbeheer,
het delen van aanbiedingen via WhatsApp en het aanpassen van de prijzen
is al geïmplementeerd. In de loop van de tijd zal deze add on veel meer
functionaliteit gaan bevatten. Hieronder een vindt u een overzicht van
de functies die in de add on zijn geïmplementeerd:

-   Debiteurenbeheer (debiteuren raadplegen, aanmaken en wijzigen)

-   Aanbiedingen (met de volgende media: e-mail, WhatsApp, MailChimp,
    push notificatie op de app)

-   Gebeurtenissen opnemen

-   Tijdlijn (met informatie over: klantenbezoek, telefoongesprek,
    e-mail conversatie, login, koop momenten, kredietaanvragen, het
    instellen van aanbiedingen)

-   Kopen voor debiteuren sub debiteuren

-   Aanpassen van prijzen

-   Transportplanning

-   Openingstijden per voorraad regelen

-   Orderverwerking

**FloriShop WhatsApp aanbiedingen**  
Met de FloriShop add on WhatsApp Aanbiedingen krijgen gebruikers in
FloriShop de mogelijkheid een interessant aanbod met een contact of
groep te delen via WhatsApp.

Er kan zowel een hele voorraad als ook een specifieke partij gedeeld
worden. Na het klikken op de WhatsApp button wordt WhatsApp opgestart en
kan vervolgens het contact of de groep gekozen worden waarmee de
voorraad of het artikel gedeeld wordt.

In WhatsApp wordt een partijkaart getoond in de vorm van een bericht met
daarin de artikelomschrijving, een foto en enkele artikelkenmerken. Als
op het bericht geklikt wordt navigeert de webshop direct naar de
betreffende voorraad of artikel.

**Geïnteresseerd in één of meer van deze add ons? Aarzel niet om
telefonisch of per e-mail contact op te nemen met Florisoft. We staan
open voor advies met betrekking tot bovenstaande add ons en hoe deze in
te passen zijn binnen uw organisatie.**

**Telefoon:** (0)71 40 806 10  
**E-mail:** sales@florisoft.nl
