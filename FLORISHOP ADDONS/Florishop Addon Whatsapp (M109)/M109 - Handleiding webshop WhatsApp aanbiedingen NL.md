<img src="../../fslogo.png"/>

# Florishop handleiding WhatsApp aanbiedingen

# Inhoudsopgave

[1 Inleiding](#1-inleiding)

[2 Aanmaken anonieme debiteur](#2-aanmaken-anonieme-debiteur)

[3 Anonieme debiteur koppelen aan de webshop](#3-anonieme-debiteur-koppelen-aan-de-webshop)

[4 WhatsApp aanbiedingen versturen vanuit de webshop](#4-whatsapp-aanbiedingen-versturen-vanuit-de-webshop)

[5 Overige webshop add ons](#5-overige-webshop-add-ons)

# 1 Inleiding

Welkom bij de handleiding Whatsapp aanbiedingen van Florishop. Het
versturen van aanbiedingen via WhatsApp is een mooie manier om producten
uit de webshop onder de aandacht van klanten te brengen. Met de
inburgering van smartphones en tablet-pc's kan deze add-on zorgen voor
een hogere omzet vanuit de webshop.

Er dienen een aantal zaken ingericht te worden om het delen van
voorraden/partijen mogelijk te maken.

De eerste stap is het aanmaken van een anonieme debiteur. Deze is nodig
om voorraden zichtbaar te maken voor niet ingelogde gebruikers. Op deze
manier wordt het voor iedereen mogelijk om producten in de webshop te
delen via WhatsApp.

Na het aanmaken van de anonieme debiteur in Florisoft moet deze aan de
webshop gekoppeld worden. Dit gebeurd in de webshop settings. Hoofdstuk
drie beschrijft het koppelen van de anonieme debiteur aan de webshop.

De handleiding beschrijft twee manieren waarop WhatsApp kan worden
gebruikt om aanbiedingen te versturen. De eerste manier is om een
voorraad te verzenden. Dit wordt veel gebruikt in combinatie met
dagelijkse aanbiedingen. De tweede manier om aanbiedingen te delen via
WhatsApp bestaat uit het verzenden van individuele producten. Beide
manieren worden beschreven in hoofdstuk vier.

Het laatste hoofdstuk, hoofdstuk vijf, geeft een overzicht van de
overige beschikbare add ons voor de webshop. Naast het delen via
WhatsApp heeft de webshop nog meer uitbreidingen met ieder z’n eigen
unieke functionaliteit. Deze zijn beschreven in hoofdstuk vijf.

Het doel van deze handleiding is om te laten zien hoe u
WhatsApp-aanbiedingen in de webshop kunt gebruiken, zodat uw producten
altijd ‘on top of the mind’ zijn bij de klant.

**Let op: afbeeldingen in deze handleiding kunnen enigszins verschillen
van wat u op uw eigen scherm ziet.**

# 2 Aanmaken anonieme debiteur

Een anonieme debiteur is nodig om voorraden/partijen te delen via
WhatsApp. De anonieme debiteur is een webshop gebruiker die toegang
heeft tot de webshop, maar beperkt is qua mogelijkheden. Een anonieme
debiteur mag bijvoorbeeld niet kopen. Hieronder is beschreven hoe het
aanmaken van een anonieme debiteur in z’n werk gaat.

**Let op: het aanmaken van een anonieme debiteur is alleen nodig wanneer
deze nog niet bestaat.**

1.  Open de ‘Constanten’ in Florisoft door te klikken op het
    onderstaande icoon:

<img src=".Handleiding webshop WhatsApp aanbiedingen\media\image2.png" style="width:2.75038in;height:0.7501in" />

1.  Open het tabblad Debiteuren via Organen (nr. 1) -&gt; Debiteuren
    (nr. 2)

2.  Klik één keer in de kolom ‘Deb. nr.’

<img src=".Handleiding webshop WhatsApp aanbiedingen\media\image3.png" style="width:5.94875in;height:3.02126in" />

1.  Typ in het zoekveld ‘anon’ (zonder aanhalingstekens) en druk op
    Enter of klik op de knop ‘Zoek’ (nr. 5)

2.  Wanneer er een anonieme debiteur bestaat in het systeem wordt deze
    nu als resultaat weergegeven in de lijst met debiteuren. (nr. 6) Ga
    in dit geval door naar hoofdstuk drie.

Wanneer er geen anonieme debiteur gevonden wordt, dient deze aangemaakt
te worden. Zie de volgende pagina.

1.  Klik op de knop ‘Add new item’ op het tabblad ‘Debiteuren’ van het
    venster ‘Constanten’. Het venster ‘Debiteuren :’ opent.

<img src=".Handleiding webshop WhatsApp aanbiedingen\media\image4.png" style="width:5.80208in;height:1.40118in" />

1.  Vul op het tabblad ‘Adressen’ in het venster ‘Debiteuren :’ de
    volgende gegevens in:

<img src=".Handleiding webshop WhatsApp aanbiedingen\media\image5.png" style="width:5.80208in;height:1.06487in" />

7 = ANON, 8 = ANON en 9 = Anonieme debiteur

Ga verder op de volgende pagina.

1.  Navigeer naar het tabblad ‘Internet’ (nr. 10), Internet toegang
    (nr. 11) en zet de vinkjes ‘Deze klant heeft toegang via het
    Internet’ (nr. 12) en ‘Deze klant mag inloggen in Florisoft’.
    (nr. 13)

2.  Vul in het veld ‘Password voor klant’ de waarde ANON! in. (nr. 14)

<img src=".Handleiding webshop WhatsApp aanbiedingen\media\image6.png" style="width:5.8125in;height:5.01802in" />

1.  Klik op de knop ‘Toegankelijke voorraden’ (nr. 15) in het venster
    ‘Debiteuren’. Het venster ‘Opslagen bij verkoop via Internet’ opent.
    Lees verder op de volgende pagina.

> Controleer of de kolom ‘Perc’ aan staat in het venster ‘Opslagen bij
> verkoop via internet’.
>
> 11\. Klik met de rechtermuisknop op een willekeurige kolom naam. (nr.
> 16) Het venster met beschikbare kolommen verschijnt.

<img src=".Handleiding webshop WhatsApp aanbiedingen\media\image7.png" style="width:5.87572in;height:4.76042in" />

1.  Zoek de kolom ‘Perc’ in de lijst en controleer of er een vinkje
    staat in de kolom ‘Aan’. Mocht er geen vinkje staan zet deze dan
    aan. (nr. 17)

2.  Klik op de knop ‘Ok’ (nr. 18) in het kolommenoverzicht.

De kolom ‘Perc’ verschijnt nu in het venster ‘Opslagen bij verkoop via
Internet’. Het kan zijn dat de kolom niet zichtbaar is, omdat deze te
veel naar rechts is geplaatst.

Gebruik de horizontale schuifbalk om de kolom zichtbaar te maken. Klik
op de naam van de ‘Perc’ kolom en houd de linkermuisknop ingedrukt. Druk
tegelijkertijd op de Ctrl-toets (ingedrukt houden) en sleep de kolom
naar de gewenste positie.

1.  Geef de kolom ‘Perc' de waarde -100 (nr. 19) voor de voorraden die
    via WhatsApp gedeeld worden. Dit zorgt ervoor dat de anonieme
    debiteur geen prijzen ziet op de webshop voor de betreffende
    voorraden.

<img src=".Handleiding webshop WhatsApp aanbiedingen\media\image8.png" style="width:5.77083in;height:2.89687in" />

1.  Zet de 'A'- en' R'-vinkjes (nr. 20) aan voor de voorraden die u
    toegankelijk wil maken via de webshop.

In het bovenstaande voorbeeld zijn voor de voorraden TEST, BLOEM, DECO
en TEST17 de vinkjes 'A' en 'R' aangevinkt. Dit betekent dat deze
voorraden zichtbaar zijn voor de anonieme debiteur.

Het vinkje ‘T’ (nr. 21) bepaalt of de debiteur mag kopen via de webshop.
Voor de anonieme debiteur geldt in de regel dat deze **nooit** mag kopen
via de webshop.

1.  Zet het ‘T’-vinkje (nr. 21) voor de betreffende voorraden **aan**.

**Let op: zorg er voor dat voorraden die gebruikt worden in combinatie
met WhatsApp delen altijd de vinkjes A en R hebben ingeschakeld en het T
vinkje uit staat.**

1.  Klik op de knop 'Ok' (nr. 22) in het venster 'Opslagen bij verkoop
    via internet' om de wijzigingen aan de voorraad autorisatie voor de
    anonieme debiteur te bevestigen.

<img src=".Handleiding webshop WhatsApp aanbiedingen\media\image9.png" style="width:1.85443in;height:0.70843in" />

1.  Klik op de knop 'OK' in het venster 'Debiteuren: ANON' om alle
    instellingen te bevestigen.

De anonieme debiteur is nu aangemaakt met de juiste instellingen wat
betreft de autorisatie.

<img src=".Handleiding webshop WhatsApp aanbiedingen\media\image10.png" style="width:5.8229in;height:3.25694in" />

Wanneer een gebruiker nu op de webshop terecht komt, ziet deze er uit
als bovenstaande afbeelding.

#  3 Anonieme debiteur koppelen aan de webshop

Na het wijzigen van de debiteur instellingen voor de anonieme debiteur
in Florisoft bestaat de volgende stap uit het koppelen van de anonieme
debiteur aan de webshop. Hieronder zijn de stappen beschreven om dit te
doen.

1.  Log in op de webshop met een beheeraccount.

2.  Activeer de beheeromgeving van de webshop door het vinkje 'Beheer'
    (nr. 1) in de linkerbovenhoek van het scherm aan te zetten.

<img src=".Handleiding webshop WhatsApp aanbiedingen\media\image11.png" style="width:1.64606in;height:0.46882in" />

1.  Klik op het menu 'Configuratie' (nr. 2)

2.  Rechtsklik op het menu item ‘Webshop Instellingen’ (nr. 3) en klik
    op ‘Link openen in nieuw tabblad’ (nr. 4) De webshop settings openen
    in een nieuw tabblad.

<img src=".Handleiding webshop WhatsApp aanbiedingen\media\image12.png" style="width:4.87568in;height:2.37533in" />

1.  Zoek in het 'Item' veld naar WhatsApp (nr. 5) en open de instelling
    > WHATSAPPDELEN (nr. 6) door erop te klikken.

> <img src=".Handleiding webshop WhatsApp aanbiedingen\media\image13.png" style="width:5.60417in;height:1.63764in" />
>
> 6\. Zet het vinkje achter ‘Waarde’ aan. (no. 7)
>
> <img src=".Handleiding webshop WhatsApp aanbiedingen\media\image14.png" style="width:5.83753in;height:4.10417in" />
>
> 7\. Vul in het veld ‘Wachtwoord’ het wachtwoord in voor het aanpassen
> van webshopinstellingen. Dit wachtwoord is verstrekt aan beheer
> gebruikers tijdens de implementatie van de webshop.
>
> 8\. Klik op de knop ‘Opslaan’ om de wijzigingen te bevestigen.
>
> 9\. Controleer of de instelling ‘WHATSAPPDELEN’ de waarde ‘ON’ heeft.
> Zie onderstaand screenshot.
>
> <img src=".Handleiding webshop WhatsApp aanbiedingen\media\image15.png" style="width:5.8125in;height:1.17249in" />
>
> Met deze instelling ‘weet’ de webshop dat de functie WhatsApp delen
> actief moet worden. Lees verder op de volgende pagina.
>
> De tweede instelling bestaat uit het koppelen van de anonieme debiteur
> aan de webshop. Hieronder is beschreven hoe dit werkt.

1.  Zoek in het veld ‘Item’ van de webshop settings naar anon. (nr. 10)

<img src=".Handleiding webshop WhatsApp aanbiedingen\media\image16.png" style="width:5.79167in;height:3.39635in" />

1.  Klik op de setting ‘ANONIEMEDEBNR’. (nr. 11)

2.  Vul het veld ‘Waarde’ met ANON (nr. 12), wachtwoord (nr. 13) en klik
    op ‘Save’. (nr. 14)

<img src=".Handleiding webshop WhatsApp aanbiedingen\media\image17.png" style="width:5.52036in;height:3.23958in" />

Het is nu mogelijk om voorraden/partijen te delen via WhatsApp. Zie het
volgende hoofdstuk.

# 4 WhatsApp aanbiedingen versturen vanuit de webshop

Hieronder is een stappenplan beschreven voor het versturen van WhatsApp
aanbiedingen vanuit de webshop.

**Let op: aanbevolen wordt om een mobiel apparaat zoals een smartphone
of tablet-pc te gebruiken om aanbiedingen via WhatsApp te verzenden.
Verder is het noodzakelijk dat het apparaat op de een of andere manier
toegang heeft tot WhatsApp.**

1.  Open een browser en navigeer naar de webshop met behulp van het
    standaard webshop adres.

2.  Open de voorraad die gedeeld moet worden via WhatsApp. In het
    onderstaande voorbeeld is de voorraad 'Bloemen' gekozen.

<img src=".Handleiding webshop WhatsApp aanbiedingen\media\image18.png" style="width:2.39583in;height:3.73818in" />

In de voorraad heeft bestaat de mogelijkheid om een complete voorraad of
een individueel artikel te verzenden. De stappen 3 tot en met 6 werken
hetzelfde voor voorraden en artikelen.

<img src=".Handleiding webshop WhatsApp aanbiedingen\media\image19.png" style="width:2.40021in;height:3.74032in" />

Rechtsonder in het scherm ziet staan een aantal pictogrammen waaronder
een naar boven wijzende pijl. (met rode vierkant in bovenstaande
afbeelding)

1.  Tik op het pictogram met de naar boven wijzende pijl. Nu wordt het
    WhatsApp-pictogram zichtbaar. In bovenstaande afbeelding is dit het
    bovenste icoon.

Het icoon met de pijl veranderd nu in een naar beneden wijzende pijl.
Hiermee zijn de iconen te verbergen.

1.  Tik op het WhatsApp-pictogram. WhatsApp wordt geopend op uw mobiele
    apparaat.

2.  Selecteer het contact of de groep waarnaar de aanbieding verzonden
    dient te worden.

3.  Bevestig in WhatsApp om de aanbieding te versturen.

> De ontvangende partij(en) zien een bericht zoals hieronder afgebeeld.
> Het bericht bestaat uit een kleine kaart met een productafbeelding en
> een aantal productkenmerken.

<img src=".Handleiding webshop WhatsApp aanbiedingen\media\image20.png" style="width:3.17708in;height:1.84435in" />

> Als u op de afbeelding tikt, wordt de voorraad automatisch geopend in
> de browser van de ontvanger. Als de gebruiker nog niet is ingelogd,
> opent de webshop met een demo-account.
>
> Dit account kan de aangeboden voorraden weergeven, maar biedt niet de
> mogelijkheid om te kopen. Wanneer de klant wil kopen, verschijnt een
> bericht met het verzoek om in te loggen.
>
> Op deze manier werkt het versturen van aanbiedingen via WhatsApp.
> (Potentiële) klanten komen op deze manier rechtstreeks in aanraking
> met voorraden en producten in de webshop.
>
> Het is een moderne manier om rechtstreeks te adverteren voor de
> doelgroep. Dat is de meerwaarde van deze add on.

# 5 Overige webshop add ons 

Enthousiast over het delen van WhatsApp-aanbiedingen? De webshop heeft
nog meer interessante uitbreidingsmogelijkheden in de vorm van add ons.
Hieronder volgt een korte beschrijving van alle beschikbare add ons.

**Florishop Analyse**   
Met de FloriShop addon Analyse wordt e-commerce data verzonden naar
Google Analytics. Voorbeelden van doorgestuurde informatie (niet
exclusief) zijn:

-   Toegevoegde producten aan de winkelmand

-   Verwijderde producten uit winkelmand

-   Aantallen afgeronde kopen

Deze data wordt ingeladen in de datalayer van Google Tag manager. Het is
dus nodig om Google Analytics via Tag Manager te gebruiken.

**Florishop CMS**    
Met de lancering van de Florishop add on CMS, brengt Florisoft uw
website en webshop samen tot één platform. Hiermee kunt u tevens klanten
voorzien van bedrijfsinformatie alsmede de mogelijkheid om direct te
shoppen in de webshop.  
  
Het beheer van deze website is ondergebracht in een uitgebreid CMS
systeem met online beheermogelijkheid.

**Florishop Credit**    
De Credit add on binnen Florishop is ontwikkeld om de gebruiker een
makkelijke manier te bieden voor het crediteren van artikelen aan de
hand van een stapsgewijs proces waarbij de meeste informatie al
beschikbaar is en alleen nog aangevuld dient te worden. Naast het feit
dat het makkelijker is voor de gebruiker, is er ook minder
administratieve inspanning vereist, omdat het proces volledig
automatisch verwerkt wordt.

Bij het voltooien van een aanvraag worden er mails verstuurd naar de
adressen die ingesteld zijn binnen Florisoft met behulp van een
professioneel ogende lay-out.

De credit aanvragen zijn na het voltooien van de aanvraag zichtbaar in
het accorderen scherm binnen Florisoft en kunnen hier beoordeeld worden.

**Florishop Dashboard (CMS add on is verplicht)**    
Met de add on Dashboard kan Florishop worden gebruikt als een
waardevolle bron van relevante bedrijf kritische informatie. Denk
hierbij aan verkoopcijfers per tijdseenheid, omzet, aantal kopende
klanten op de webshop, geannuleerde kopen, voorraden en vele andere
soorten informatie.

In principe kan alle informatie in de database via verschillende soorten
weergaven beschikbaar worden gemaakt in een dashboard. Denk aan cirkel-
en staafdiagrammen, lijngrafieken, meters en tabellen. De dashboard add
on wordt veel gebruikt op de werkvloer om de prestaties van een bepaald
proces te meten, zoals het aantal gepikte orders of ingepakte dozen.

Deze add-on wordt compleet met bijbehorende hardware geleverd. Het is
een bijzondere manier om inzicht te krijgen in de prestaties van zowel
het bedrijf als het gedrag van de klant.

**FloriShop App**

De Florishop App add on maakt de webshop beschikbaar als een Android- of
Apple-app die klanten kunnen downloaden uit de bijbehorende app stores
van beide bedrijven. Met deze app staat de webshop nog dichter bij uw
klant: zij kunnen in hun eigen tijd kopen, waar ze zich ook bevinden.

De app is ook een uitstekende manier om nog meer naamsbekendheid te
creëren; de app wordt gepubliceerd in de Google Play Store en de App
Store met de naam en het logo van het bedrijf. Hierdoor kunnen
potentiële klanten de app overal ter wereld downloaden.

Er is ook een mogelijkheid om de app aan te bieden aan klanten als een
shop in shop-principe. Uw voorraad zal zichtbaar zijn in de app, maar de
vormgeving en gegevens binnen de app zullen zichtbaar zijn onder de naam
van uw klant met een eigen logo en inlogscherm.

**Florishop FloriGrow**    
De add on FloriGrow geeft inzicht in de opbrengt en afschrijving van
een kwekerij binnen een bepaalde periode. Met FloriGrow heeft u altijd
alle informatie die nodig is binnen handbereik.

FloriGrow is een succesvol softwarepakket dat speciaal is ontwikkeld
voor kwekers. Deze professionele en eenvoudig te gebruiken software
geeft het bedrijf meer inzicht geven in de stand van zaken. Eigen
servers en verschillende softwarepakketten zijn verleden tijd. FloriGrow
ontzorgt volledig. Wil je met andere pakketten werken? Geen probleem:
FloriGrow heeft uitstekende exportmogelijkheden. FloriGrow ondersteunt
de volgende functies:

-   Importeren van oogst

-   Voorspellen van oogstopbrengst

-   Sorteren

-   Voorraadbeheer

-   Klant verdelingen & order picken

-   Verkopen en pre-ordes

-   Facturatie, paklijst en consolidatie

-   Elektronische productinformatie met behulp van EKT

-   Beleidsinformatie

-   Omzet- en voordeelberekening

-   Exporteer verbindingen naar externe software zoals accountancy

**Florishop Mobile Photo**  
De add on Mobile Photo maakt het mogelijk om foto's handmatig te
koppelen aan producten in de webshop, zowel voor voorraad- als
bestelpartijen. Soms worden foto's van externe bronnen niet correct
geladen op de webshop. Deze add on lost dit probleem op. U kunt eigen
foto's maken en koppelen.

Voor voorraad partijen is het ook mogelijk om de foto te verwerken met
de fotostudio in Florisoft. Hiermee zijn de afmetingen aan te passen en
watermerken toe te toevoegen. Met de add on Mobile Photo is het zelfs
mogelijk om een foto rechtstreeks met een smartphone te maken en deze
aan een product te koppelen.

**Florishop Payment Gateway**  
Om een webshop compleet te maken, kan een betalingsmodule (payment
gateway) worden gekoppeld, zodat klanten openstaande posten kunnen
betalen voordat ze nieuwe aankopen doen. De regels kunnen volledig
worden beheerd vanuit het Florisoft pakket, bijvoorbeeld de maximale
kredietlimiet, hoe oud de oudste open post kan zijn of het maximale
aantal openstaande facturen.

Deze add-on maakt het voor de klant mogelijk om in de webshop een
betaling uit te voeren met behulp van een externe betaalprovider.
Onderstaande providers worden in ieder geval die in elk geval door deze
gateway worden ondersteund:

-   OmniKassa

-   SagePay

-   Multisafepay

-   Buckaroo

Andere aanbieders kunnen in overleg ook worden ondersteund.

**Florishop Sales**    
De Florishop add-on Sales biedt accountmanagers de mogelijkheid om in
samenwerking met de klant de webshop optimaal te gebruiken.
Functionaliteit die voorheen alleen in Florisoft beschikbaar was, wordt
nu ook via de webshop beschikbaar gesteld. Dit levert de volgende
voordelen op:

-   De Florishop-verkoopfunctionaliteit is veel beter toegankelijk via
    de webshop. (thuis, onderweg, op kantoor, apparaat onafhankelijk,
    geen verbinding met een externe desktop vereist)

-   De accountmanager krijgt meer inzicht in de klant en zijn
    koopgedrag.

-   De accountmanager kan eenvoudig aankopen doen voor zijn klanten. De
    klant kan beter worden bediend met aanbiedingen.

Deze add on is nog in ontwikkeling. Debiteurenbeheer, biedingsbeheer,
het delen van aanbiedingen via WhatsApp en het aanpassen van de prijzen
is al geïmplementeerd. In de loop van de tijd zal deze add on veel meer
functionaliteit gaan bevatten. Hieronder een vindt u een overzicht van
de functies die in de add on zijn geïmplementeerd:

-   Debiteurenbeheer (debiteuren raadplegen, aanmaken en wijzigen)

-   Aanbiedingen (met de volgende media: e-mail, WhatsApp, MailChimp,
    push notificatie op de app)

-   Gebeurtenissen opnemen

-   Tijdlijn (met informatie over: klantenbezoek, telefoongesprek,
    e-mail conversatie, login, koop momenten, kredietaanvragen, het
    instellen van aanbiedingen)

-   Kopen voor debiteuren sub debiteuren

-   Aanpassen van prijzen

-   Transportplanning

-   Openingstijden per voorraad regelen

-   Orderverwerking

**Florishop Shopping List**    
Met de add on Shopping List kunt u gemakkelijk een ‘boodschappenlijst’
maken op basis van recente bestellingen. Met deze functie
vergemakkelijkt het vinden en kopen van producten. Het komt veel voor
dat klanten dezelfde bestelling hebben. Wanneer klanten gewend zijn om
op deze manier te bestellen, heeft deze add on zeker meerwaarde.

Wanneer de gebruiker zich de eerste keer aanmeldt en een voorraad kiest,
wordt een venster met recente bestellingen weergegeven. Deze
bestellingen kunnen worden gecontroleerd en geïmporteerd naar de
shopping list.

Eerdere bestellingen kunnen worden uitgevouwen, zodat de gebruiker kan
zien wat voor soort producten hieraan gekoppeld zitten. De gebruiker kan
precies bepalen welke bestellingen geïmporteerd moeten worden.

**Geïnteresseerd in één of meer van deze add ons? Aarzel niet om
telefonisch of per e-mail contact op te nemen met Florisoft. We staan
open voor advies met betrekking tot bovenstaande add ons en hoe deze in
te passen zijn binnen uw organisatie.**

**Telefoon:** (0)71 40 806 10  
**E-mail:** sales@florisoft.nl
